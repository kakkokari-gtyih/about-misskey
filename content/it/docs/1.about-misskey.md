---
ignoreDirBasedNav: true
description: Documentazione di Misskey
---

# Informazioni su Misskey

Misskey è il progetto per una piattaforma di software open source dedicata al microblogging, decentralizzata e federata.
Lo sviluppo è iniziato in Giappone nel 2014 da syuilo, lo svilupptore principale.
Mette a disposizione una vasta gamma di funzionalità sociali e una interfaccia web altamente personalizzabile.

## Cenni storici

All'inizio dello sviluppo, il cuore del servizio era una semplice bacheca.
Successivamente, abbiamo aggiunto la funzionalità _Timeline_, in cui le persone pubblicavano brevi messaggi (microblog).
I messaggi scorrevano in ordine cronologico, la funzionalità ha riscosso successo e, gradualmente, è diventata l'obiettivo principale dello sviluppo.
Inizialmente Misskey non era decentralizzato, ma con l'implementazione di *ActivityPub*, nel 2018, e la federazione, è diventato un servizio conosciuto in tutto il mondo, utilizzato sempre da più persone. Oggi è il secondo software più diffuso nel fediverso.

:::tip

Il nome Misskey deriva dal testo della canzone più ascoltata dallo sviluppatore principale Syuilo. Intitolata *Brain Diver* e composta dall'artista *May'n*.

:::

Trattandosi di un progetto di software libero, chiunque può contribuire allo sviluppo che è comunque molto attivo e innovativo.

## Cosa significa fediverso?

I <b>servizi di tipo distribuito</b> sono anche detti <b>decentralizzati</b>, la comunità esiste sia localmente sul server stesso, sia remota, poiché una moltitudine di server sono in grado di comunicare tra loro. Questo tipo di funzionamento costruisce una rete di condivisione dei contenuti denominata <b>Fediverso</b>, in cui i profili delle persone possono entrare in contatto grazie alla federazione.

Se fosse presente un solo server, o se quelli disponibili fossero indipendenti l'uno dall'altro, si tratterebbe di un servizio centralizzato, esattamente come altri servizi più conosciuti (Twitter, Facebook, Instagram).

Il vantaggio della decentralizzazione è poter scegliere un server organizzato dall'amministrazione che preferisci o con la grafica più accattivante. Il vantaggio della federazione con software libero è che puoi anche creare il tuo server personale, grazie alla federazione puoi essere parte della comunicazione, indipendentemente dalla grandezza della tua comunità locale.

## Per sempre open source

Misskey è da sempre un software libero e per sempre continuerà ad esserlo. In poche parole, open source significa che [il programma è disponibile al pubblico sotto forma di codice sorgente aperto](https://github.com/misskey-dev/misskey).

Qualsiasi persona è libera di studiarlo, utilizzarlo, modificarlo e distribuirne copie rispettando il copyright degli autori.

Il vantaggio di questa libertà è anche la possibilità di verificare che non siano inclusi processi dannosi, oltre alla capacità di includere chiunque intenda svilupparlo.

Avere il software libero, è un elemento essenziale per garantire la decentralizzazione di cui scritto in precedenza.

Al contrario, la maggior parte dei servizi centralizzati, progettati principalmente per fare soldi, come Twitter e Facebook, non sono open source.

:::tip

Tecnicamente, il codice sorgente di Misskey è gestito con il sistema di versionamento GIT, il repository è ospitato su GitHub](https://github.com/misskey-dev).

:::

## Partecipa anche tu

Se ti piace Misskey, puoi partecipare sostenendo il progetto. Esistono molti modi per contribuire. Alcuni metodi non richiedono competenze di sviluppo, quindi, anche chi non ha competenze tecniche, può facilmente partecipare e contribuire. Ogni persona è benvenuta.

### Aggiungere funzionalità e manutenzione

Se hai competenze di ingegneria del software, puoi contribuire al progetto modificando il codice sorgente. Abbiamo redatto [una guida per contribuire](https://github.com/misskey-dev/misskey/blob/develop/CONTRIBUTING.md) in inglese.

### Partecipa al dialogo

Puoi anche contribuire commentando funzionalità nuove, già esistenti, o segnalando bug.
Tali discussioni avvengono in inglese e giapponese, su [GitHub](https://github.com/misskey-dev/misskey/discussions) o sul [Forum](https://forum.misskey.io/).

### Tradurre il testo

Misskey è disponibile in varie lingue (chiamate i18n, abbreviazione di internazionalizzazione). La lingua originale è fondamentalmente il giapponese, grazie al contributo di persone volontarie, è stata tradotta in altre lingue.

Puoi anche contribuire a Misskey partecipando al lavoro di traduzione. Misskey utilizza un [servizio chiamato Crowdin per gestire le sue traduzioni](https://crowdin.com/project/misskey).

### Idee nuove

Oltre alle attività di manutenzione, puoi condividere idee nuove, sempre positive, su ciò che è bello e divertente usando Misskey. Incoraggia lo sviluppo, contribuirai indirettamente al progetto.

### Aumenta il numero di Missalcolisti

Un Missalcolista è una persona che usa frequentemente Misskey. Spargi la voce su Misskey presentandola alla tua fetta di conoscenti, il numero di persone entusiaste per Misskey aumenterà sempre più e la motivazione nello sviluppo aumenterà di conseguenza.

### Fai la tua donazione

[Informazioni sulle donazioni](/docs/donate/)

## FAQ, domande poste di frequente

### A cosa mira il progetto?

Il nostro obiettivo è diventare una piattaforma versatile e ampiamente utilizzata.

A differenza di altri progetti, Misskey non è sviluppato basandosi su alcuna visione, mission, o ideologia (ad esempio: anti-centralizzazione), questo aspetto irrilevante.
Per questo motivo, la politica di gestione gode di particolare flessibilità, elasticità che non è legato a una direzione specifica, garantendo l'esplorazione di molteplici soluzioni.

### C'è dietro un'azienda?

NO! Lo sviluppo di Misskey è svolto da individui, non è commerciale, quindi non vi è alcun coinvolgimento con alcuna azienda in particolare. Anche i membri dello sviluppo sono fondamentalmente volontari.
Sebbene lo sviluppo possa essere sponsorizzato da aziende, anche in questo caso viene comunque portato avanti principalmente da una comunità di individui.

### Chi lo gestisce?

Misskey è decentralizzata, quindi ogni server ha una diversa amministrazione. 
Pertanto, contatta l'operatore del server che stai utilizzando per qualsiasi domanda riguardante quel funzionamento.
Puoi controllare chi sia l'operatore del server nella pagina delle informazioni del server. Quando crei un server, ne diventi l'operatore.

### Quale server dovrei scegliere?

[L'elenco dei server è pubblico](/server/), a seconda, il tema della community locale può essere particolare, quindi se c'è un server che segue un tema a te congeniale, potrebbe essere una buona idea sceglierlo.

Altre considerazioni includono le prestazioni del server, quantità di persone che lo frequentano, la nazionalità, la lingua principale e l'affidabilità dell'operatore.
Tieni presente che non esiste un unico server Misskey ufficiale, sono tutti decentralizzati. Hai anche la possibilità di crearene uno tu stesso.

Fondamentalmente, indipendentemente dal server che scegli, puoi connetterti con utenti da tutti gli altri server.

### Come faccio a configurare un nuovo server?

Grazie per il tuo interesse nella creazione di un nuovo server Misskey.
A partire dal 2022, i servizi gestiti non esistono più, quindi la creazione di un nuovo server richiede alcune conoscenze tecnologiche.

Per [informazioni su come creare un server](/docs/for-admin/install/).

### Che tecnologia viene usata?

Con il progredire dello sviluppo di Misskey, la tecnologia utilizzata è cambiata in modo significativo. All'inizio dello sviluppo, la configurazione era MySQL + PHP + jQuery.
Ora è la seguente:

- Applicazione web: NodeJS
- Database: PostgreSQL, Redis
- Interfaccia grafica: Vue.js
- Linguaggio di programmazione: TypeScript

Stiamo inoltre sviluppando tecnologie personalizzate, open source, derivate da Misskey: - MFM (Misskey Flavored Markdown)
- AiScript (linguaggio di programmazione dell'interfaccia).

### Si tratta di un fork di Mastodon?

NO! Misskey è un progetto completamente separato da Mastodon e altri progetti.  
In termini di sviluppo, Misskey è un progetto più maturo, sebbene sia diventato decentralizzato dopo l'apparizione di Mastodon.

Non esiste alcuna relazione particolare tra i due se non il fatto che implementano entrambi lo stesso protocollo di distribuzione chiamato ActivityPub.

### Esiste la App mobile per iOS/Android?

Ufficialmente non sviluppiamo App native per dispositivi mobili. Tuttavia, esistono alcune [App di terze parti](/docs/for-users/resources/apps/).

Considera che le App di terze parti sono inevitabilmente più lente nel supportare i miglioramenti delle funzionalità, quindi, a meno che tu non abbia una preferenza particolare, ti consigliamo di utilizzare il client web ufficiale.

Il client web di Misskey supporta la tecnologia PWA (Progressive Web App), quindi può funzionare anche come un'app nativa nel dispositivo mobile.

### Dove trovo il logo e l'icona di Misskey? 
[Gli elementi di comunicazione](/brand-assets/) sono disponibili online.

### Chi è quella ragazza carina con le orecchie da gatto?

:::fukidashi{chara="doya_ai" charaName="藍"}

Miao! Sono AiChan! [Vieni a trovarmi!](https://xn--931a.moe/)

:::

:::fukidashi{chara="syuilo" charaName="しゅいろ" direction="right"}

Lei è AiChan, la divinità guardiana di Misskey. AiChan kawaiiyatta!

:::
